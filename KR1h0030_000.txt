# -*- mode: mandoku-view; -*-
#+TITLE: 論孟集註考證
#+DATE: 2016-04-12 14:00:47.777110
#+PROPERTY: ID KR1h0030
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 0
<pb:KR1h0030_WYG_000-1a>¶
　　欽定四庫全書　　　　　　經部八¶
¶
　　論孟集注考証　　　　　　四書類¶
¶
　　提要¶
¶
　　(臣)等謹案論語集註考証十卷孟子集注考証七卷¶
宋金履祥撰後有自跋謂古書之有注者必有䟽論孟¶
考証即集注之疏以有纂疏故不名疏而文義之詳明¶
者亦不敢贅但用經典釋文之例表其疑難者疏之¶
其書於朱子未定之說但折衷歸一於事迹典故¶
<pb:KR1h0030_WYG_000-1b>¶
辨訂尤多葢集註以發明理道為主於此類¶
率沿襲舊文未遑詳核故履祥拾遺補闕以¶
彌縫其隙於朱子深為有功惟其自稱此書¶
不無微牾自我言之則為忠臣自他人言之¶
則為讒賊則殊不可訓夫經者古今之大常¶
理者天下之公義論之得失惟其言不惟其¶
人使所補正者果是雖他人亦不失為忠臣¶
使所補正者或非雖弟子門人亦不免為讒¶
<pb:KR1h0030_WYG_000-2a>¶
賊何以履祥則可他人則必不可此宋元間¶
門戸之見非篤論也其中如辨論語註公孫¶
枝云案左傳當作公孫發集註或傳寫之誤¶
辨孟子註許行神農之言史遷所謂農家者¶
流云史記六家無農家漢書藝文志九流之¶
中乃有農家皆為典確至於辨公劉后稷之¶
曾孫一條謂公劉避桀居邠去后稷世逺非¶
其曾孫不知古人凡逺祖多稱髙祖左傳郯¶
<pb:KR1h0030_WYG_000-2b>¶
子稱我髙祖少皞是也凡逺孫多稱曾孫左¶
傳蒯瞶稱曾孫蒯瞶敢昭告皇祖文王是也¶
如此之類則注不誤而履祥反誤亦未盡確¶
當不移然其旁引曲證不苟異亦不苟同視¶
胡炳文輩拘墟迴䕶知有註而不知有經者¶
則相去逺矣書凡一十七卷首有許謙序後¶
有吕遲刋書䟦猶為舊本朱彝尊經義考稱¶
一齋書目作二卷註曰未見葢沿襲之誤不¶
<pb:KR1h0030_WYG_000-3a>¶
足據也乾隆四十四年十一月恭校上¶
¶
　　總纂官(臣)紀昀(臣)陸鍚熊(臣)孫士毅¶
¶
　　總　校　官　(臣)　陸　費　墀¶
¶
¶
¶
¶
¶
<pb:KR1h0030_WYG_000-3b>¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶
<pb:KR1h0030_WYG_000-4a>¶
　　論語集註攷證原序¶
¶
　　古之聖人得其位皆因時以制治孔子酌百世之道以¶
淑天下而其事主於教孟軻氏推尊孔子傳於後世以¶
迄於今故論語孟子者斯道之閫奥也繇漢而還解之¶
者率有不獲至二程夫子肇明厥旨今散見於遺書嗣¶
時以後諸儒所著班班可攷然各以所見自守有得有¶
失未有能摉抉融液折諸理而一之者子朱子深求聖¶
心貫綜百氏作為集註竭生平之力始集大成誠萬世¶
<pb:KR1h0030_WYG_000-4b>¶
之絶學也然其立言渾然辭約意廣往往讀之者或得¶
其粗而不能悉䆒其義或一得之致自以為意出物表¶
曾不知初未離其範圍凡世之詆訾混亂務新竒以求¶
名者其弊正坐此此攷證所以不可無也先師之著是¶
書或櫽括其説或演繹其簡妙或攄其幽發其粹或補¶
其古今名物之略或引羣言以證之大而道德性命之¶
精㣲細而訓詁名義之弗可知者本隱以之顯求易而¶
得難吁盡在此矣蓋求孔孟之道者不可不讀論孟讀¶
<pb:KR1h0030_WYG_000-5a>¶
論孟者不可不由集註集註有攷證則精朱子之義而¶
孔孟之道章章乎人心矣謙自壯年服膺師訓即知讀¶
朱子之書其始三四讀胷中自以為洞然顯白已而不¶
能無惑學之頗久若徐有得焉及即其書而觀之乃覺¶
其意初不與己異學之愈久自以為有得者不遂止於¶
一而與鄙陋之見合者亦大異於初矣由是知聖賢之¶
言理趣無窮朱子之説雋永當味童而習之白首不知¶
其要領者何限先師是書亦憫夫世之不善學朱子之¶
<pb:KR1h0030_WYG_000-5b>¶
學者也傳曰仁者見之謂之仁知者見之謂之知百姓¶
日用而不知故君子之道鮮謙於是深有感焉故翻閲¶
羣書用加讐校藏諸家傳諸其徒若好事君子能廣而¶
傳之是固謙之所望亦先師之志云爾許謙序¶
¶
¶
¶
¶
¶
¶
¶
¶
